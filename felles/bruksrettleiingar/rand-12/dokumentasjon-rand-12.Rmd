---
title: "Dokumentasjon syntaks for RAND-12/SF-12-skåring"
author: "Stian Tufte Veisene"
output:
  html_document:
   css: H:\kvalreg\felles\latex-klassar\markdown-stilsett\kvalreg-stilsett.css
   theme: flatly
   toc: yes
  word_document: default
editor_options: 
  chunk_output_type: console
---

# Innledning

PROM-senteret har utarbeidet en manual/SPSS-syntaks for skåring av norsk versjon
av RAND-12/SF-12 (versjon 1.1 og 1.2). Dette dokumentet er ment som et 
«gå-til-dokument» når man lurer på noe om RAND-12/RAND-36/SF-12/SF-36 i 
kvalitetsregistersammenheng, da hovedsaklig når man skal benytte denne 
manualen/SPSS-syntaksen, men også for generell informasjon om spørreskjemaene. 

Link til PROM-senterets startside:
[https://www.kvalitetsregistre.no/pasientrapporterte-data#skaring-av-rand-12sf-12]

# RAND-12/RAND-36/SF-12/SF-36

RAND-12/SF-12 er spørreskjema med 12 spørsmål som måler livskvalitet - både
fysisk og mental. RAND-12/SF-12 er forkortede versjoner som av RAND-36/SF-36 (som 
er de opprinnelige versjonene med 36 spørsmål). RAND-36 og SF-36 stammer 
opprinnelig fra Medical Outcomes Study (MOS) utført av den amerikanske 
organisasjonen RAND Corporation. Spørreskjemaene SF-12 og SF-36 har samme 
spørsmål som RAND-12 og RAND-36, men de er lisensbelagte. Skjemaene har også noe 
ulike anbefalte skåringsalgoritmer. SPSS-syntaksen som omtales i dette dokumentet 
kan brukes for skåring av både RAND-12 og SF-12 (norsk versjon 1.1 og 1.2).

Det finnes to versjoner (versjon 1.0 og versjon 2.0)av SF-12/SF-36, mens det 
finnes kun en versjon (versjon 1.0) av RAND-12/RAND-36. Dette betyr at for 
å kunne benytte den nyeste versjonen (hvor det har blitt gjort noen 
utbedringer), må det betales lisens. Det finnes tre norske versjoner av 
SF-12/SF-36 (1.1, 1.2, 2.0). Versjon 1.1 benyttes i liten grad på grunn av 
fare for mistolkning av noen spørsmål. I versjon 1.2 er formuleringen bedre 
og dermed sannsynligheten for mistolkning mindre.

I versjon 2.0 av SF-12/SF-36 har det blitt gjort noen utbedringer i forhold til 
versjon 1.0. Dette inkluderer blant annet bedre instruksjoner og forenklede 
spørsmålsformuleringer, bedre sammenlignbarhet på tvers av ulike oversettelser 
og endret antall svaralternativ for noen spørsmål. Utbedringene står grundig 
forklart i boken «How to Score Version 2 of the SF-36 Health Survey (Standard & 
Acute Forms)». Boken beskriver også hvordan «versjon 1.0-skårer» direkte skal 
kunne sammenlignes med «versjon 2.0-skårer». Utfyllende informasjon om SF-36 
versjon 1.0 finnes i boken «SF-36 Health Survey Manual & Interpretaion Guide».

Link til norsk RAND-12 i PDF-format: 
[https://www.kvalitetsregistre.no/sites/default/files/https-/www.fhi.no/globalassets/dokumenterfiler/tema/brukererfaring/norsk-rand-12.pdf]

Andre kilder for mer informasjon:

SF-36 - «Conceptual framework and item selection».
[https://pdfs.semanticscholar.org/06cb/0076e310136d0ca8b56cc8585ec2bf43e029.pdf]

«The SF-36 and RAND-36 include the same set of items that were developed in the 
Medical Outcomes Study. Scoring of the general health and pain scales is different 
between the versions».
[https://onlinelibrary.wiley.com/doi/abs/10.1002/hec.4730020305]

«The results suggest that where two summary scores of health status are adequate 
than the SF-12 may be the instrument of choice».
[https://www.researchgate.net/publication/13977335_A_Shorter_Form_Health_Survey_Can_the_SF-12_Replicate_Results_from_the_SF-36_in_Longitudinal_Studies]

Ware JE, Kosinski M, Turner-Bowker DM, Gandek B: How to Score Version 2 of the 
SF-12 Health Survey (With a Supplement Documenting Version 1). Lincoln, RI: 
QualityMetric Incorporated; 2002.)

# Manual/SPSS-syntaks

Under «Generelle instrument» på nettsiden 
[https://www.kvalitetsregistre.no/pasientrapporterte-data#skaring-av-rand-12sf-12] 
ligger manualen for skåring av RAND-12/SF-12. SPSS-syntaksen finnes her 
[https://www.kvalitetsregistre.no/sites/default/files/rand12_script.txt].

For at skriptet skal fungere må variabelnavnene i SPSS-datafilen være de samme som 
i skriptet (GH1, PF02, PF04, RP2, RP3, RE2, RE3, BP2, MH3, VT2, MH4, SF2). Det er 
valgfritt om man velger å bruke små eller store bokstaver. 

For spørsmålene 1, 5, 6a og 6b tilsvarer lav verdi god helse, mens for resten av 
spørsmålene tilsvarer lav verdi dårlig helse. På grunn av dette inverteres 
disse 4 variablene i starten på SPSS-skriptet slik at lav verdi tilsvarer dårlig 
helse for alle 12 variablene.

SPSS-Syntaksen regner ut både PCS12 (Physical Component Summary score) og MCS12 
(Mental Component Summary score). Sumskårene blir bare regnet ut hvis det er fylt 
inn en verdi for alle 12 spørsmål. Selve skriptet har ingen test / gir ingen advarsel ved 
ugyldige verdier, men det står kommentert i starten av skriptet at dette må 
sjekkes og korrigeres før skriptet kjøres. (Se 
[https://www.kvalitetsregistre.no/sites/default/files/attachments/norsk_rand-12_m_koder.pdf]
for mulige/gyldige verdier.) Om man ikke sjekker dette før skriptet kjøres, og det 
finnes ugyldige verdier, vil det føre til at det blir regnet ut en sumskår som 
sannsynligvis er høyere enn den skal være. Dette er fordi SPSS-syntaksen
alltid vil betrakte en ugyldig verdi som om det er krysset av på det 
svaralternativet som tilsvarer best helse. Det samme problemet oppstår hvis det 
benyttes brukerdefinerte koder som sier hvorfor et spørsmål ikke er besvart 
(f.eks. verdi 99 - «Pasienten ønsket ikke å svare»). Det står forklart hvorfor 
dette er tilfellet i neste avsnitt.

I syntaksen opprettes det en ny variabel for hvert svaralternativ 
(utenom for det alternativet med høyest verdi) i de 12 spørsmålene. F.eks. for
spørsmål 2a betyr dette at det opprettes 2 nye variabler, hvor den første (PF02_1) 
får verdien 1 dersom det er krysset av på første svaralternativ («Ja, begrenser meg 
mye»), og verdien 0 ellers. Den andre variabelen (PF02_2) får verdien 1 dersom det 
er krysset av på andre svaralternativ («Ja, begrenser meg litt»), og verdien 0 
ellers. Grunnen til at disse nye variablene opprettes er at hvert svaralternativ 
påvirker sumskåren med ulike vekter (svaralternativene med høyest verdi trekker 
ikke ned sumskåren). 

Artikkelen som SPSS-syntaksen er basert på finnes her 
[https://www.ncbi.nlm.nih.gov/pubmed/17825096]. SPSS-syntaksen som omtales i 
dette dokumentet er basert på at PCS12 og MCS12 kan være fritt korrelert 
«oblique model». Artikkelen oppgir også vektene for det motsatte tilfellet 
(«orthogonal model»). Tabell 5 i artikkelen viser både de korrelerte og 
ikke-korrelerte regresjonskoeffisientene (vektene) for hver variabel.

Det skal nevnes at syntaksen er under utbedring i disse dager, og flere av problemene
vil dermed bli rettet opp.

# Deskriptiv skåring-statistikk

Hvis man inkluderer «NA» som et mulig svaralternativ på hvert av de 12 spørsmålene 
finnes det ca. 96 millioner unike svarkombinasjoner på et RAND-12/SF-12-skjema. Av 
disse er i underkant av 4 millioner svarkombinasjoner gyldige (alle spørsmålene er 
besvart). For PCS12 er median sumskår 40,49 og gjennomsnittlig sumskår 40,46 (min 
17,67 og max 62,38). For MCS12 er median sumskår 38,95 og gjennomsnittlig sumskår 
38,82 (min 10,47 og max 65,73). Disse tallene er basert på at alle svarkombinasjoner 
er like sannsynlige og vil derfor ikke være representative for en pasientgruppe.
Figurene under viser fordelingen for PCS12 og MCS12.

```{r fordeling-pcs, echo=FALSE, fig.cap="Fordeling PCS12", out.width = '100%'}
knitr::include_graphics("histogram-utregnet-pc.png")
```

```{r fordeling-mcs, echo=FALSE, fig.cap="Fordeling MCS12", out.width = '100%'}
knitr::include_graphics("histogram-utregnet-mc.png")
```
