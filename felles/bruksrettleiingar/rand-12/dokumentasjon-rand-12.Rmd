---
title: "Dokumentasjon for utregning av RAND-12/SF-12-skåring"
author: "Stian Tufte Veisene"
output:
  html_document:
   css: H:\kvalreg\felles\latex-klassar\markdown-stilsett\kvalreg-stilsett.css
   theme: flatly
   toc: yes
  word_document: default
editor_options: 
  chunk_output_type: console
---

# Innledning

PROM-senteret har utarbeidet en manual/SPSS-syntaks for skåring av RAND-12/SF-12
(versjon 1.1. og 1.2.). Dette dokumentet er ment som et «gå-til-dokument» når man 
lurer på noe om RAND-12/SF-12 i kvalitetsregistersammenheng, da hovedsaklig når 
man skal benytte denne manualen/SPSS-syntaksen, men også for generell informasjon 
om RAND-12/SF-12. 

Link til PROM-senterets startside:
[https://www.kvalitetsregistre.no/pasientrapporterte-data#skaring-av-rand-12sf-12]

# RAND-12/SF-12

RAND-12/SF-12 er spørreskjema med 12 spørsmål som måler livskvalitet - både
fysisk og mental. RAND-12/SF-12 er forkortede versjoner som av RAND-36/SF-36 (som 
er de opprinnelige versjonene med 36 spørsmål). Spørreskjemaene SF-12 og 
SF-36 har samme spørsmål som RAND-12 og RAND-36, men de er lisensbelagte. 
PROM-senteret skriver at SF-36 og RAND-36 har noe ulike anbefalte 
skåringsalgoritmer. SPSS-syntaksen som omtales i dette dokumentet kan brukes for
skåring av både RAND-12 og SF-12 (versjon 1.1. og 1.2.).

Link til norsk RAND-12 i PDF-format: 
[https://www.kvalitetsregistre.no/sites/default/files/https-/www.fhi.no/globalassets/dokumenterfiler/tema/brukererfaring/norsk-rand-12.pdf]

# Manual/SPSS-syntaks

Under «Generelle instrument» på nettsiden 
[https://www.kvalitetsregistre.no/pasientrapporterte-data#skaring-av-rand-12sf-12] 
ligger manualen for skåring av RAND-12/SF-12. SPSS-syntaksen finnes her 
[https://www.kvalitetsregistre.no/sites/default/files/rand12_script.txt].

For at skriptet skal fungere må variabelnavnene i SPSS-datafilen være de samme som 
i skriptet (GH1, PF02, PF04, RP2, RP3, RE2, RE3, BP2, MH3, VT2, MH4, SF2). Det er 
valgfritt om man velger å bruke små eller store bokstaver. 

Syntaksen regner ut både PCS12 (Physical Component Summary score) og MCS12 
(Mental Component Summary score). Sumskårene blir bare regnet ut hvis alle 12 
spørsmålene er besvart. Selve skriptet har ingen test / gir ingen advarsel ved 
ugyldige verdier, men det står i kommentert i starten av skriptet at dette må 
sjekkes og korrigeres før skriptet kjøres. Om man ikke sjekker dette før skriptet 
kjøres, og det finnes ugyldige verdier, vil det føre til at det ikke blir regnet ut 
en skår for skjemaene som inneholder en eller flere ugyldige verdier - og ingen 
advarsel vil bli gitt. Alle spørmålene må altså være besvart med gyldig verdier for
at sumskåren skal bli regnet ut. Se 
[https://www.kvalitetsregistre.no/sites/default/files/attachments/norsk_rand-12_m_koder.pdf]
for mulige/gyldige verdier.

For spørsmålene 1, 5, 6a og 6b tilsvarer lav verdi god helse, mens for resten av 
spørsmålene tilsvarer lav verdi dårlig helse. På grunn av dette inverteres 
disse 4 variablene i starten på SPSS-skriptet slik at lav verdi tilsvarer dårlig 
helse for alle 12 variablene.

Neste steg i skriptet er at det opprettes en ny variabel for hvert svaralternativ 
(utenom for det alternativet med høyest verdi) i de 12 spørsmålene. F.eks. for
spørsmål 2a betyr dette at det opprettes 2 nye variabler, hvor den første (PF02_1) 
får verdien 1 dersom det er krysset av på første svaralternativ («Ja, begrenser meg 
mye»), og verdien 0 ellers. Den andre variabelen (PF02_2) får verdien 1 dersom det 
er krysset av på andre svaralternativ («Ja, begrenser meg litt»), og verdien 0 
ellers. Grunnen til at disse nye variablene opprettes er at hvert svaralternativ 
påvirker sumskåren med ulike vekter (svaralternativene med høyest verdi trekker 
ikke ned sumskåren). Artikkelen som SPSS-syntaksen er basert på finnes her 
[https://www.ncbi.nlm.nih.gov/pubmed/17825096]. Tabell 5 i artikkelen viser 
regresjonskoeffisientene (vektene) for hver variabel.

# Deskriptiv skåring-statistikk

Hvis man inkluderer «NA» som et mulig svaralternativ på hvert av de 12 spørsmålene 
finnes det ca. 96 millioner unike svarkombinasjoner på et RAND-12/SF-12-skjema. Av 
disse er i underkant av 4 millioner svarkombinasjoner gyldige (alle spørsmålene er 
besvart). For PCS12 er median sumskår 40,49 og gjennomsnittlig sumskår 40,46 (min 
17,67 og max 62,38). For MCS12 er median sumskår 38,95 og gjennomsnittlig sumskår 
38,82 (min 10,47 og max 65,73). Disse tallene er basert på at alle svarkombinasjoner 
er like sannsynlige og vil derfor ikke være representative for en pasientgruppe.
Figurene under viser fordelingen for PCS12 og MCS12.

```{r fordeling-pcs, echo=FALSE, fig.cap="Fordeling PCS12", out.width = '100%'}
knitr::include_graphics("H:\\kvalreg\\felles\\bruksrettleiingar\\rand-12\\histogram-utregnet-pc.png")
```

```{r fordeling-mcs, echo=FALSE, fig.cap="Fordeling MCS12", out.width = '100%'}
knitr::include_graphics("H:\\kvalreg\\felles\\bruksrettleiingar\\rand-12\\histogram-utregnet-mc.png")
```
